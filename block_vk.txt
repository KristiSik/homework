Запровадження санкцій проти російських соціальних мереж в Україні активно коментують на Заході, наводячи аргументи, як за, так
і проти підписаного у вівторок президентом указу.

Коментатори з кола журналістів та експертів загалом вказують на те, що «прикривши» «Вконтакте», офіційний Київ позбавляється не
лише можливої загрози, але і середовища, в якому українці активно обмінювались інформацією, яка, серед іншого, дозволяла викривати
перед усім світом агресивні дії Москви проти України.

Міжнародна організація «Репортери без кордонів» назвала заборону російських соціальних мереж «грубим порушенням права на висловл
ювання думок», повідомляє впливове видання Financial Times.

Financial Times також наводить схвальну оцінку заборони з боку експерта аналітичного центру Atlantic Council Адріана Каратницько
го, який назвав рішення «раціональним» з огляду на те, що «країна перебуває у стані війни з Росією. Росія проводить кібератаки
проти України і очевидно, що на російських сайтах поширюється інформація».

Каратницький також зазначив, що інформація, отримана з російських соцмереж, дозволяє «створювати моделі політичних уподобань,
політичного незадовлення», а це, у свою чергу, може бути використано для подальшої дестабілізації країни та втручання у майбутні вибори.

Подію прокоментував і Метью Шааф, директор напрямку України в міжнародній організації Freedom House.

«Загалом ми занепокоєні з приводу цього рішення. Я думаю, це чергове зусилля заблокувати доступ до інтернет-ресурсів і, на жаль,
це стає тенденцією в Україні. Я думаю, що проблема у тому, що, зрештою, це обмежує доступ людей до інформації, новин, менше доступу
до дискусій з приводу важливих політичних та соціальних питань», – заявив Шааф.

«У демократичному суспільстві дуже важливо, щоб кожен мав доступ до інформації про те, що відбувається, та різних точок зору на події
в Україні та решті світу, а також мав змогу брати участь у дискусіях з приводу цих подій», – наголосив експерт.

При цьому Шааф нагадав, що популярність мережі Facebook у великих містах не повинна затьмарювати той факт, що загалом в Україні значно
більше людей використовують російські соцмережі. На думку експерта, всі ці люди через їх заборону втратять доступ до інформації про
дії уряду, новин та груп, через які громадяни взаємодіють між собою.

Ціла низка оглядачів сфокусувались на негативних для самої України наслідках санкцій проти російських соцмереж.

«Коли вже Україна зрозуміє, що не можна відмежувати себе від Росії, копіюванням її репресивних практик?» – пише у Twinter Кеннет Рот,
виконавчий директор впливової міжнародної організації Human Rights Watch.

«Україна дала черговий залп у своєму змаганні з Росією за те, хто більше наробить біди. От лише відповідь України виявилась менш
компетентною», – коментує заходи офіційного Києва московський кореспондент Financial Times Макс Седдон.

«Україна на зло Росії наробила чимало речей, які зашкодили їй самій, але це точно один із найбільш непродуманих кроків. Україна також
заборонила РБК, видання, яке протягом останнього часу дуже добре інформувало про Крим та Донбас. Повний ідіотизм», – також пише Седдон.

«Був би я Україною, я би роздавав у Східній Україні смартфони безплатно, а не блокував соцмережі», – зазначає у Twinter Еліотт Гіґґінс,
засновник проекту BellingCat, який відіграв провідну роль у викритті фактів російської військової присутності в Україні та російського
походження ракетного комплексу БУК, який збив «Боїнг» Малайзійських авіаліній над Україною.
